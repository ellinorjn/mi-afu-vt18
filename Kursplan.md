# Krusplan: Arbetsmetodik för utvecklare

[< Tillbaka](README.md)

|  |  |
| ------------- | ------------- |
| __Utbildning som kursen ingår i:__ Front End Developer | __Förkunskapskrav:__ Grundläggande kunskap om Javascript och agila metoder |
| __Kursens omfattning:__ 25 yrkeshögskolepoäng | __Valbar kurs:__ Nej |
| __Undervisningsspråk:__ Svenska | __Schemalagda dagar:__ 12 |

## Kursens innehåll och delmoment

Den här kursen har ett tydligt huvudsyfte, att förbereda dig för din kommande yrkesroll - inte bara som programmerare, utan som utvecklare. Att kunna programmera är förvisso en förutsättning när du ska ge dig ut på arbetsmarknaden - men av en professionell utvecklare krävs mer än så. Utöver sina rena programmeringskunskaper, så använder en professionell utvecklare dagligen olika strategier för att kvalitetssäkra sitt arbete, ofta med hjälp av sina kollegor. Det är en uppskattad och eftertraktad egenskap, som inte är så vanlig hos juniora kandidater. Efter den här kursen kommer du att utmärka dig i en professionell kontext, genom att känna till vad kvalitet innebär och behärska sådana strategier.

Kursen är uppdelad i fyra delmoment.

|	 | Efter avslutat kursmoment kommer studenten att: |
|--|--|
| __Versionshantering med Git__ | Ha en grundläggande förståelse för hur Git fungerar, kunna hantera konflikter samt känna till tekniker för att återställa tidigare versioner av kod. Ha kännedom om och kunna redogöra för olika arbetsflöden versionshanteringsstrategier. Känna till och kunna använda verktyg, hjälpmedel och publika versionshanteringsplattformar.
| __Utvecklingsprinciper__ | Känna till vanliga designmönster samt olika principer för att skriva ren och hållbar kod. Lära sig känna igen ”Code Smells” och veta hur man kan refaktorisera koden för att undvika dessa.
| __Kvalitetssäkring av utvecklingsarbete__ | Ha praktisk erfarenhet av parprogrammering och kunna redogöra dess såväl fördelar som nackdelar. Ha kännedom om olika kvalitetsaspekter kring system, samt praktisk erfarenhet av att läsa och bedöma kod ur dessa kvalitets-aspekter. Ha kännedom om och erfarenhet av testautomatisering med enhetstester samt UI-tester med Selenium/WebDriver-baserade ramverk.
| __Verktyg och praxis__ | Känna till och kunna redogöra för tekniker för att optimera webbapplikationer. Känna till olika strategier för att organisera kod för storskaliga projekt. Ha förståelse för Continuous Integration/Deployment/Delivery. |

## Kursens mål

__Studenten ska efter avslutad kurs ha nödvändiga kompetenser för att:__
* Samarbeta i team av utvecklare, i gemensamma kodbaser

__Ha färdigheter i:__ 
* Versionshantering med Git.
* Användningen av terminalgränssnitt.
* Parprogrammering
* Testautomatisering på enhets- och UI-nivå.
* Att läsa och bedöma kod skriven av andra ur kvalitetsaspekt.

__Ha kunskaper om:__ 
* Utvecklingsprinciper för att skriva hållbar kod.
* Olika tekniker för att kvalitetssäkra kod.
* Verktyg och praxis för optimering av frontendprojekt.

## Former för examinationsmoment 
* 4 st. inlämningsuppgifter, ett för respektive delmoment
* 1 st. projektarbete i grupp med muntliga delredovisningar där grupperna genomför kodgranskning av varandras projekt.

För elever som inte nått upp till G- eller VG-nivå kommer möjlighet ges till en extra frivillig inlämningsuppgift.

## Betygskriterier, IG – G – VG 

För att erhålla följande betyg krävs att den studerande:

__Godkänt__ 
* Har nått samtliga mål för kursen.
* Har lämnat in alla inlämningsuppgifter inom utsatt tidsfrist.
* Har blivit godkänd på alla inlämningsuppgifter.
* Har fått gruppuppgiften godkänd.

__Väl godkänt__ 
* Har fått Väl Godkänt på alla inlämningsuppgifter.
* Har deltagit aktivt i grupparbetet.
